---
title: "Viikkomuistio 12/2025"
description: "Viikkomuistio 12/2025"
date: 2025-03-23T15:20:00+0200
lastmod: 2025-03-23T15:11:21+0200
draft: false
slug: viikkomuistio-12-2025
summary: "Viikon aikana kertyneitä ajatuksia, sisältöjä ja valokuvia."
aiheet:
    - arki
resources:
    - name: cover
      src: cover.jpg
      title: "Viikkomuistio 12/2025"
      params:
        caption: ""
---
### Viikon kohokohdat
- [Muistipoliisi]({{< ref "blogi/2025/2025-03-18-muistipoliisi" >}})-kirja
- Paremmat yöunet
- Kuormapyörän pesu
- Kummikoiran syntymäpäivä ja paluu sieltä kuormapyörällä puolison kanssa
- Vuoden ensimmäinen [puolimaraton]({{< ref "muuta/juokseminen" >}})

### Kiinnostavia linkkejä ja sisältöjä
Yoko Agawan [Muistipoliisi](https://finna.fi/Record/helmet.2497675) on mielenkiintoinen kirja, joka ilmeisen dyystooppisten viestin lisäksi tarjoilee mielenkiintoisia yhtymäkohtia myös siihen, kuinka helposti annamme muiden määrittää itseämme, koska annamme muiden määrittää sen, millaisessa ympäristössä elämme ja millaisia sisältöjä kulutamme.

[The Powers of Ten - Rules for Developing Safety Critical Code](https://spinroot.com/gerard/pdf/P10.pdf) on dokumentti, joka listaa 10 sääntöä, joiden pohjalta muun muassa NASA kirjoittaa turvallisuuskriittistä koodia. Tiivis ja hyvin kirjoitettu dokumentti, jossa kymmenen sääntöä on hyvin perusteltu.

[Digital Sovereignty Is the New Influencer Status](https://schedule.sxsw.com/2025/events/PP147154) on SXSW:ssä tehty haastattelu, jossa haastatellaan [Molly Whitea](https://www.mollywhite.net/) siitä, miksi jokaisen kannattaisi pystyttää omat kotisivut tai oma blogi, ja toteuttaa se niin, ettet ole riippuvainen yhdestäkään alustasta. Haastattelussa on hyviä vinkkejä siitä, mitä pieniä asioita lähes jokainen voi tehdä. Siinä keskustelaan myös siitä, miksi sinun seuraajaasi eivät ole välttämättä sinun seuraajiasi. Ne ovat Twitterin tai Instagramin seuraajia. Halutessaan he voivat päättää, ettei kukaan "seuraajistasi" näe sisältöjäsi. Hyvää keskustelua myös RSS-syötteiden tärkeydestä.

[The Great Tech Heist - How "Disruption" Became a Euphemism for Theft](https://www.joanwestenberg.com/the-great-tech-heist-how-disruption-became-a-euphemism-for-theft/) on napakka kirjoitus siitä, kuinka alustatalousyritykset (Airbnb, Uber, Wolt jne) ovat digitaalisia vampyyreja, jotka imevät kuiviin sekä kuluttajat, että todellista arvoa tuottavat työntekijät.

### Ajatuksia
Kuuntelin [Feel Better, Live More -podcastista](https://drchatterjee.com/auschwitz-survivor-dr-edith-eger-on-how-to-discover-your-inner-power/) 97-vuotiaan Edith Egerin haastattelun. Haastattelu antoi paljon ajateltavaa.

Edith on psykologi, mutta sen lisäksi hän on yksi holokaustin selviytyjistä. Hän katsoi, kuinka hänen vanhempansa paloivat savuna ilmaan.

Silti hän on pystynyt antamaan anteeksi. Yksi hänen keskeisistä viesteistä on se, että meillä on aina mahdollisuus valita, kuinka katsomme elämäämme ja vastaan tulevia tapahtumia.

Ehkä juuri hänen kokemuksiensa takia ajatukset eivät tunnu pelkältä sanahelinältä.

> "There is no crisis, there is only transition."

> "Nothing blocks intimacy like low level chronic anger."

> "When you have a victim's mentality, you are always going to find the victimizer."

> "I don't forget, or overcome it. I come to terms with it. I call it my cherished wound."

Lisäksi kuuntelin [toista jaksoa](https://drchatterjee.com/how-to-master-your-brains-3-gears-improve-your-focus-break-free-from-stress/), jossa haastateltiin Mithu Storonia. Hän on lääkäri, aivotutkija sekä silmäkirurgi, joka puhuu siitä, kuinka aivojen eri tilat vaikuttavat keskittymiseen. Keskustelussa käsitellään myös sitä, kuinka keskittymistä ohjaava teknologia, kuten kännykät, voivat halvaannuttaa meidän kykymme keskittyä ja ohjata keskittymistä.

> "Before technology, as we have it today, we had to try to get into a mental state, where we were able to easily hold our focus. If you are struggling to get into that state, you could feel bored. For example, imagine you are standing at a bus stop forty years ago, when there is no cell phone and nothing tells you when the bus is coming. You would have forced yourself... you would have had to stand there and somehow get into a mental state, where you are sort of happy. You find something to focus on and you are happy. You are not agitated, you don't need something to entertain you."

### Valokuvia
![Kaksi australian kelpietä ja yksi border collie makoilee ja istuu ruskealla nahkasohvalla.](kummikoirat.jpg 'Kummikoirat syntymäpäiväjuhlilla. Synttärisankari ja alkuperäinen kummikoiramme, seitsemän vuotias Nita on keskellä. Vasemmalla on hänen "pikkusisko" Venna ja oikealla nuorin tulokas Indi.')
