---
title: "Puutöillä rentoutumista"
description: "Vuoden alussa aloitin uuden askarteluprojektin. Puuhastelu on muistuttanut siitä, miksi minun pitäisi tehdä sitä enemmän."
date: 2025-01-16T19:45:00+0200
lastmod: 2025-01-16T19:45:00+0200
draft: false
slug: puutoilla-rentoutumista
aiheet:
    - hyvinvointi
    - askartelu
resources:
    - name: cover
      src: cover.jpg
      title: "Työpöydälle oleva kaiutin, jonka takana on hiomakone. Toinen kaiutin on kiinni ruuvipenkissä."
---
Vuoden alussa aloitin uuden askarteluprojektin. Puuhastelu on muistuttanut siitä, miksi minun pitäisi tehdä sitä enemmän.

<!--more-->

{{<cover>}}

Kun olin toissa kesänä auttamassa kaveria talon remontoinnissa, yllätyin siitä, kuinka levollinen ja rentoutunut olin nikkarointipäivien jälkeen. Käsillä tekeminen ja nikkarointiprojekteihin uppoamisessa on se hyvä puoli, että niitä tehdessä koko muu maailma unohtuu. Keskityn vain siihen, mitä olen tekemässä. Sillä on hurja vaikutus henkiseen hyvinvointiin.

Aloitin vuoden alussa rakentamaan itselleni kaiuttimia. Sen etenemistä on voinut seurata omalla [projektisivulla]({{< ref "/muuta/projektit/2025-kaiuttimet-tietokonepoydalle" >}}).

Heti kun pääsin kunnolla vauhtiin, muistin, miksi halusin tehdä enemmän käsitöitä. Putoan omaan maailmaani. Mitkään arkiset asiat eivät vaivaa, enkä mieti maailman murheita.

Asiassa auttaa se, että olen puutöissä ihan aloittelija. Minulla on paljon uutta opeteltavaa, eikä juuri mitkään asiat ole päivänselviä. Joudun jatkuvasti ratkomaan ongelmia, joihin en ole ennen törmännyt.

Huomaan, että vaikka saatan olla tuntikausien askartelun jälkeen väsynyt, olen myös samaan aikaan tosi levollinen ja rentoutunut. On kuin olisi saanut lomaa omasta päästä.

Olen myös tosi innostunut! Vaikka olen projektin aikana ehtinyt tehdä useamman virheen, se ei ole lannistanut minua lainkaan. Päinvastoin, on kiva oppi virheistään. Pidän muutenkin tästä fiiliksestä, kun oppii jotain uutta ja saa sitä kautta uudenlaista itsevarmuutta tehdä asioita.

Jännittävää nähdä, millainen lopputuloksesta tulee!

