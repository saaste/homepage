---
title: "Kirjoittamisen vaikeus ja viikkomuistiot"
description: "Kuluneiden viikkojen aikana olen kirjoitellut ison määrän ajatuksia. Ongelmana on se, etten saa kirjoitettua niitä loppuun."
date: 2025-03-13T04:45:00+0200
lastmod: 2025-03-13T04:45:00+0200
draft: false
slug: kirjoittamisen-vaikeus-ja-viikkomuistiot
aiheet:
    - hyvinvointi
resources:
    - name: cover
      src: cover.jpg
      title: "OpenGraph-kuva, jossa lukee kirjoituksen otsikko ja päivämäärä."
---
Kuluneiden viikkojen aikana olen kirjoitellut ison määrän ajatuksia. Ongelmana on se, etten saa kirjoitettua niitä loppuun.

<!--more-->

Tai en minä tiedä, onko kysymys edes loppuun kirjoittamisesta. Minulla on vaan olo, etteivät tekstit ole linjassa sen kanssa, mitä ajattelen. Joten en julkaise niitä.

Onneksi minulla ei ole samaa ongelmaa päiväkirjan kanssa. Se saa olla vapaampaa ajatusten virtaa, jossa ei ole järkevää sisältöä tai rakennetta. Se saa olla juuri sitä, mitä kynästä sattuu irtoamaan.

Joten jos blogi on vähän hiljaisempi, se johtuu tästä. Ja siitä, että olen keskittynyt pelaamaan [Monster Hunter Wildsia](https://www.monsterhunter.com/wilds/en-us/).

Blogiin liittyen: olen jo pidemmän aikaa pyöritellyt ajatusta siitä, että julkaisisin blogissa sunnuntaisin viikkomuistion. Se olisi kokoelma kiinnostavia linkkejä, artikkeleita, ajatuksia, valokuvia ja muuta tauhkaa, jota viikon aikana on tullut vastaan. Katsotaan, jaksaisinko tehdä tällaisen ensi sunnuntaina.
