---
title: Manifesti inhimillisen Internetin puolesta
description: ""
date: 2024-05-10T16:30:00+0300
lastmod: 2024-05-10T16:30:00+0300
draft: false
slug: manifesti-inhimillisen-internetin-puolesta
aiheet:
    - internet
resources:
    - name: cover
      src: cover.png
      title: "Alkuperäisen sivun logo, jossa lukee Manifesto for a Humane Web"
---
Tämä on vapaa suomennos [Michelle Barkerin](https://michellebarker.co.uk/) kirjoittamasta manifestista [Manifesto for a Humane Web](https://humanewebmanifesto.com/).

<!--more-->

{{<cover>}}

Internetistä on tulossa vihamielinen ihmisiä kohtaan. Käyttäjiä seurataan ja heidän yksityisyyttään loukataan järjestelmällisesti. Hakutulokset ovat täynnä mainoksia. Botit spämmäävät meitä jatkuvasti. Generatiivinen tekoäly uhkaa muuttaa aikaisemmin hyödylliset sisällöt sieluttomaksi markkinointisopaksi, ja uhraa samalla toimeentulon niiltä, jotka tahtomattaan mahdollistivat tekoälyn syntymisen[^1].

Energiasyöpöt datakeskukset[^2] polttavat fossiilisia polttoaineita, ohjaavat energian ja veden pois yhteisöiltä, ja tuottavat tonneittain hiilidioksidipäästöjä ylläpitäessään digitaalista kaatopaikkaa. Käyttäjät pakenevat vihamielisiltä sivustoilta, joiden lataaminen kestää liian kauan heikkotehoisilla laitteilla. Vaihtoehtoisesti he joutavat vaihtamaan laitteet uuteen ja tämä vain kasvattaa elektroniikkajätteen määrää[^3].

Tarvitsemme Internetin, joka on **ihmisiltä ihmisille**.

### Nousemme tuhkasta

Hyvä uutinen on, että uudelleenrakentaminen on mahdollista. Inhimillinen Internet voi nousta tuhkasta. Elämä voi alkaa kukoistamaan roskan keskeltä. Hoitamalla omia turvasatamiamme sivussa jättimäisten yritysten katseilta, ja jakamalla niitä kavereiden ja naapureiden kanssa, uusi Internet voi kukoistaa. Voimme palauttaa Internetin luonnolliseen tilaan.

Jos tiedämme mitä emme halua, ehkä on aika selventää, millaisen Internetin me haluamme. Kuin määrittelemme inhimillisen Internetin?

Tämä manifesti on henkilökohtainen vastaus Internetin nykytilaan. Se kannustaa kaikkia mukaan taisteluun ja kutsuu sinut, hyvä lukija, rakentamaan inhimillisiä sivustoja, ja vastustamaan tuntemamme ja rakastamamme Internetin rappeutumista. Se kuvastaa ajatuksiani ja tunteitani kirjoitushetkellä, mutta se ei ole kiveen hakattu. Inhimillisen Internetin määritelmän kuuluu kasvaa ja kehittyä ajan myötä.

### Kansalaisia, ei käyttäjiä

Tätä manifestia kirjoittaessa pohdin sitä, kuinka kutsuisimme Internetiä käyttäviä ihmisiä. Kutsumalla heitä käyttäjiksi, erottelemme heidät siitä ryhmästä, joka rakentaa ja luo Internetin sisältöjä. Minulle se tarkoittaa passiivisempaa sisällön kuluttamista. Todellisuudessa meillä kaikilla pitäisi olla mahdollisuus luoda, julkaista, rakentaa ja kuluttaa Internetin sisältöjä. Toimivan yhteiskunnan tavoin otamme sen mitä tarvitsemme, ja annamme takaisin omien mahdollisuuksiemme mukaan. Olemme Internet-kansalaisia.

Michael Hauber[^5] keksi termin Internet-kansalainen ("Netizen"), joka kuvaa henkilöä, joka osallistuu aktiivisesti Internetin kehittämiseen, toisin kuin henkilö, joka käyttää sitä vain kuluttaakseen sisältöä.

Väitän, että nykyään meitä kaikkia voi kutsua tällä termillä. Vaikka menisimme verkkoon lukemaan uutisia tai etsimään reseptiä, on käytännössä mahdotonta estää tietojemme keräämistä ja käyttämistä käyttökokemuksen muokkaamiseen. Me kaikki muokkaamme nykyistä Internetiä, halusimme tai emme. Aivan kuten yhteiskunnon ulkopuolelle jättäytyminen on lähes mahdotonta, Internet-kansalaisina sama pätee myös online-maailmaan. Tästä syystä meillä kaikilla on velvollisuus välittää, kunnioittaa ja pitää huolta inhimillisestä Internetistä. Tässä manifestissa olen pyrkinyt välttämään termiä "käyttäjä", kun viittaan Internetiä käyttäviin ihmisiin.

### Manifesti

Inhimillisen Internetin pitäisi olla:

#### Saavutettava
Verkkosivujen pitäisi kohdata ihmiset siellä missä he ovat. Niiden pitäisi olla saavutettavissa kaikille rotuun, sukupuoleen, ikään, kykyihin tai taloudelliseen tilanteeseen katsomatta.

#### Inklusiivinen
Verkkosivujen ei pitäisi syrjiä mitään ihmisryhmää, ja vain tietyille ryhmille sallittuja sivustoja pitäisi välttää.

#### Turvallinen
Verkkosivut eivät saa laittaa ihmisiä vaaraan. Niiden ei kuuluisi tarjoilla sisältöä, joka on haitallista tai joka kannustaa vahingoittamiseen, väkivaltaan tai muiden syrjimiseen. Niiden ei pitäisi myöskään tukea tahoja, jotka sallivat tällaisen toiminnan.

#### Yksityisyyttä suojaava
Verkkosivujen pitäisi kunnioittaa ihmisten yksityisyyttä. Niiden pitäisi kunnioittaa tietosuojalakeja. Sivujen pitäisi synnyttää vierailijoille luottavainen olo siitä, ettei heidän tietojaan myydä kolmansille osapuolille ilman heidän erillistä hyväksyntää. Sivustojen pitäisi välttää toimintamalleja, jotka koittavat saada ihmisiltä luvan hämäämällä tai huijaamalla heitä.

#### Kestävä
Verkkosivujen ympäristövaikutukset olisi pyrittävä minimoimaan kaikin tavoin. Niiden pitäisi olla kevyitä, siistejä, tehokkaita ja optimoituja. Sivustojen pitäisi välttää digitaalisen ja fyysisen jätteen tuottamista.

#### Luotettava
Internetissä tarjotun sisällön pitäisi olla luotettavaa ja asianmukaisista lähteistä. Vierailijoiden pitäisi pystyä luottamaan siihen, että sisältö on saatavissa yhdessä osoitteessa eikä katoa. Digitaalisten palveluiden tulisi toimia silloin kun niitä tarvitaan.

#### Resilientti
Verkkosivut olisi rakennettava noudattaen web-standardeja. Ne olisi toteutettava sisältö edellä, jotta kaikille tarjoutuisi mahdollisuus päästä siihen käsiksi. Niiden kuuluisi toimia eri laitteilla, eri kielillä ja erilaisissa ympäristöissä.

#### Läpinäkyvä
Verkkosivujen motivaatiot ja tarkoitusperät pitäisi tehdä ihmisille näkyväksi. Sivuston omistajan, rahoittajat ja sisällöntuottajan selvittämisen pitäisi olla helppoa.

#### Itsenäinen
Kukaan ei "omista" Internetiä. Mikään yksittäinen keskitetty taho ei määrää kenellä on pääsy Internetiin ja kuka siellä saa julkaista sisältöä.

#### Ihmiskeskeinen
Verkkosivustojen pitäisi olla ihmisiltä ihmisille. Niiden pitäisi olla ystävällisiä, yhteistyöhön perustuvia ja kannustaa uusiin yhteyksiin, ei eristäytymiseen. Inhimillisen Internetin[^6] pitäisi edistää parempaa tulevaisuutta.


[^1]: [Why AI is a Threat to Artists](https://techwontsave.us/episode/174_why_ai_is_a_threat_to_artists_w_molly_crabapple)
[^2]: [Power grab: the hidden costs of Ireland's datacentre boom](https://www.theguardian.com/world/2024/feb/15/power-grab-hidden-costs-of-ireland-datacentre-boom)
[^3]: [World Wide Waste](https://gerrymcgovern.com/world-wide-waste/)
[^4]: [We Need To Rewild The Internet](https://www.noemamag.com/we-need-to-rewild-the-internet/)
[^5]: [Netizen](https://en.wikipedia.org/wiki/Netizen)
[^6]: Alkuperäinen manifesti käyttää termiä "humane web". Tiedän, että web ja Internet eivät ole synonyymejä toisilleen, mutta koin, että käännös välittää silti ydinsanoman suomenkieleen paremmin istuvalla tavalla.
