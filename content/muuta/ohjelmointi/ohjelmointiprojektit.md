---
title: "Ohjelmointiprojektit"
summary: "Lista avoimen lähdekoodin projekteista, jotka olen toteuttanut."
---

Alla olevat projektit ovat ensisijaisesti omaan käyttöön tehty. Haluan kuitenkin julkaista omat tekeleeni avoimena lähdekoodina siinä toivossa, että joku muukin voisi niistä hyötyä.

#### [Open Graph Image Creator](https://github.com/saaste/opengraph-image-creator)
Työkalu, jolla generoin näiden sivujen Open Graph -kuvat. Työkalu tarjoilee web-sivun, jota voi käyttää kuvan suunnitteluun, ja sen lisäksi se osaa ottaa siitä kuvaruutukaappauksen ja tarjoilla sen PNG-kuvana.

#### [Pastebin](https://github.com/saaste/pastebin)
Kyllästyin pastebin.comin spämmiin ja siihen, kuinka tarpeettoman monimutkainen se on omiin tarpeisiini. Niinpä tein itselleni oman.

#### [Bookmark Manager](https://github.com/saaste/bookmark-manager)
En halua lukita itseäni kiinnostavia linkkejä yksittäisen selaimen tai synkronointipalvelun taakse. Haluan, että pääsen niihin käsiksi miltä vaan koneelta, jolta löytyy nettiselain. Lisäksi haluan, että pystyn helposti jakamaan kiinnostavia linkkejä myös muille. Bookmark Manager on ratkaisu tähän tarpeeseen.

#### [Portfolio](https://github.com/saaste/portfolio)
Olen valokuvannut vuosia, mutta menetin terävimmän inspiraationi. Aloitin kuva päivässä -haasteen ja halusin tehdä sitä varten yksinkertaisen portfoliosovelluksen, jossa voin esitellä ottamiani valokuvia.

#### [Memento Mori](https://github.com/saaste/memento-mori)
Memento Mori -kalenteri näyttää missä kohtaa elämää olet menossa ja muistuttaa sinua elämän tärkeistä tapahtumista. Idea ja ulkoasu on kopioitu suoraan [Roni Laukkasen](https://github.com/ronilaukkarinen) [vastaavasta toteutuksesta](https://github.com/ronilaukkarinen/memento-mori).

#### [Shopping List](https://github.com/saaste/shopping-list)
Firman hackaton-haasteeseen tehty selainpohjainen ostoslistasovellus, joka toimii myös puhelimella PWA-tilassa. Sovellus päivittää muutokset reaaliajassa kaikille sovellusta käyttäville laitteille. Tämä on ollut meidän taloudessa käytössä jo useita kuukausia.

#### [Pomodoro CLI](https://github.com/saaste/pomodoro)
Simppeli komentoriviltä käytettävä Pomodoro-ajastin, jonka toteutin lähinnä harjoituksena, kun opettelin Go-ohjelmointikieltä.

#### [FMI Weather Client](https://github.com/saaste/fmi-weather-client)
Alunperin omaan kotiautomaatiotarpeeseen toteutettu Python-kirjasto, jonka avulla voi hakea säätietoja ja -ennusteita ilmatieteenlaitoksen rajapinnasta. Koska luovuin kotiautomaatiosta, en käytä tätä enää itse, mutta ylläpidän kirjastoa kaikesta huolimatta.